## Yhteenveto, projektinhallinta

Käyttötapausten sekä käyttöliittymän kuvaaminen olivat selvästi työn mielenkiintoisimmat osat ja siten myös luonnistuivat helpoiten. Visuaalisten mallien luominen onnistui hyvin. Haasteellisempia työvaiheita olivat vaatimusten laatiminen ja järjestelmäarkkitehtuurin esittely, jotka eivät olleet tuttuja asioita ryhmän jäsenille ennen kurssin alkua ja näin niiden toteutus olisi kaivannut aikaa lisäperehtymiselle.

Projektin pikkutarkkuus ja työmäärä yllätti. Erityisesti vaikeuksia tuottivat kohdat, joissa jokin aikaisemmin suunniteltu asia osoittautuikin epäloogikseksi tai toimimattomaksi myöhemmissä vaiheissa ja tarvitsi pyöritellä asia uudelleen ympäri. Ajattelimme, että tulevissa projekteissa tällaisia loogisia ristiriitoja voisi välttää laatimalla tarkan, mahdollisimman pysyvän ja yksinkertaistetun kuvauksen tuotettavasta sovelluksesta. 

Projekti eteni sovitusti, vaikka aikataulu kävi loppua kohden melko kiireiseksi. Yhteistyö oli sujuvaa, kumpikin pääsi vaikuttamaan projektin tulokseen ja tehtävien jakaminen tasapuolisesti onnistui hyvin. 

Olemme tyytyväisiä projektityöskentelyymme ja lopputulokseen. Kiteytettynä parhaiten onnistuivat sellaiset teemat, joita olimme kohdanneet aikaisemmin opiskellessamme tai työskennellessämme, ja vaikeimpia olivat uutena tulleet määritelmät ja asiat.

Git-versionhallintamenetelmä tuli tutuksi kurssin aikana ja totesimme sen hyväksi tavaksi työstää samoja dokumentteja yhteisesti. Olemme molemmat käyttäneet sitä myös kurssin ulkopuolella muissa projekteissa.

###### Tunnit

Päivämäärä | Tunnit | Nimi 
-----------|--------|-------
24.11.2014 | 2      | Sanna
24.11.2014 | 2		| Hanna
29.11.2014 | 3      | Sanna
30.11.2014 | 2		| Hanna
01.12.2014 | 2      | Sanna
01.12.2014 | 2		| Hanna
02.12.2014 | 2		| Hanna
03.12.2014 | 2	    | Hanna
05.12.2014 | 3		| Sanna
06.12.2014 | 1		| Sanna
